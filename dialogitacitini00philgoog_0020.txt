-.1-5-

Incidimus iam ducente itinere in ipsam dimicationem veteris contro-
versiae, utrum omnino TacitusDialognm confecerit necne. Qua in quaestione
si certum ac definitum nobis esse Taciti nomen affirmare velimus, vehementer
primum est timendum, ne Lipsii magni illius grammatici manes laedamus,
quippe qui Dialogrnu a Tacito non potuisse conscribi ,tam certum habuerit,
quasi respondisset Apollo'. Cuius umbram si effugerimus, aliorum et mor-
tuorum et vivorum hominum doctorum· turbae in nos impetum faciant, quas
haud facile sit arcere. Instabunt primum Plinii minoris propugnatores inde
aNastio usque ad Kramarczilrium, qni maximam in vocabulorum usu appa·
rere similitudinem inter dialogum et Plinianos libros defendent. Urgebunt
deinde Quintiliani vindices ac patroni, in quibus Gronovius et Heuman-
nus‚ qui fundum Quintilianeum esse iusto sacramento contendere se posse
affimnabunt. Ne Senecae quidem defensores desint. Qui cum universi
nos m a n um consertum vocaverint, quod tam temere in alienas posses-
siones irruerimus, tum singuli nobis litem intendent. Dicet Gutmannus dia-
logum ,nou ex auro puro compositum sed vilioribus metallis mixtum, ostendet
Ecksteinius summam superesse difficultatem in genere dicendi, ne Tacito
vindicetur, obstantem atque is doctissimis comitatus viris Eichstaedtio, Bern-
hardio, Sauppio, Nipperdeio, Andresenio, Vogelio aliis·

Hoc in periculo hac una fere consolatione poterimus* sustentari, quod
ne nos quidem, quibus Tacitina dialogi origo esse defendenda videtur, pauci
sumus. Sed est nobis aliqua victoriae fiducia, non quia numero longe
superamus, sed quia quiin nostra stant acie optimam causam optimis ar-
gumentis defendunt. , ,

Primum igitur interrogamus, pacemne facere velitis his condicionibus.
Concedimus vobis unumquemque vestrorum aliquid veri, universos multa
eaque vera vidisse. Damus Quintilianeis sermonis aliquam similitudinem in
dialogo intercedere cum Quintiliani libris, quia Tacitum Quintiliano elo-
quentiae praeceptore usum esse veri simillimum est. Tribuimus Plinianis
Plinii amici quendam colorem. Non repugnamus ne legerit auctor dialogi
Senecae quoqne scripta. Defendimus autem haec omnia non modo non
obstare, quominus dialogus a Tacito confectus sit, sed etiam quasi digito
monstrare eum, quem dicimus auctorem.

Mitto enim Fr. Aug. Wolfium, qui iam anno 1802- cum multo ante
Salinerius Taciturn defendisset- Dialogum ,aureolum' vocavit libellum, Eduardi
Woelfflini cura, qua stili Tacitini quae fuerit genesis, qui progressus eteritus
explicatum ¹) est, satisfacere potuit vel graviorum virorum dubitationibus.
Illa enim una via et ratione, quam iniit Woelfflinus, nt Tacitini sermonis
proprietatem quasi nascentem, maturescentem, canescentem sequeretur, vera
dialogi natura elici et comprehendi poterat.

Neque enim alia mensura, opinor, Taciti ingenium et scientia metienda
sunt, alia nostrorum temporum magna ingenia. Omnium hominurn, quantum-
cunque ingenii viribus praestant, quis pro vero potest affirmare se natura

Ἰ) Philologi tom. XXIV—XXVII.

 

